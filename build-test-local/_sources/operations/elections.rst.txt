Volby do výboru
===============

Funkční období :term:`výboru <Výbor>` je dle :ref:`stanov <stanovy>` tři roky, členové spolku ze svých řad volí pět členů. Nově zvolený výbor si potom sám volí, kdo z těchto pěti bude předseda a případně kdo bude pokladník (když se nerozhodne volit pokladníka, je jím automaticky předseda).

Volby do výboru probíhají asynchronně a zpravidla trvají týden, aby stihli všichni zahlasovat.

Kdy se volí
-----------

+------------------------------------+--------------------+
| |:ballot_box:| Předchozí volba     | |board_start|      |
+------------------------------------+--------------------+
| |:warning:| Příští volba           | |board_end|        |
+------------------------------------+--------------------+

Příprava
--------

- Volební týden startuje na členské schůzi, kterou výbor k této příležitosti svolává. Většinou se to dělá tak, že se k té jedné členské schůzi ročně, která se svolává ke schválení účetní závěrky, akorát přidá odstartování voleb.
- Výbor na nějaké svojí schůzi s předstihem určí přesné datum :ref:`členské schůze <clenska-schuze>`. Datum se vybírá despoticky podle možností výboru a asi by se mělo vyhnout např. státním svátkům apod, kdy lidi mívají dovolené.
- Někdo z výboru vezme e-mailové adresy členů ze `seznamu členů <https://docs.google.com/spreadsheets/d/1n8hzBnwZ5ANkUCvwEy8rWsXlqeAAwu-5JBodT5OJx_I/edit#gid=0>`__ a pošle všem pozvánku na členskou schůzi, nejméně 10 dnů předem. Pozvánka musí obsahovat místo, čas a program jednání členské schůze. Měla by zmínit, že budou volby, a jak fungují nominace a kandidatury (viz níže).
- Kromě toho by měl výbor schůzi oznámit i v kanálu :slack:`#pyvec-members`. Pro inspiraci, `pozvánka na členskou schůzi EuroPython Society <https://www.europython-society.org/europython-society-general-assembly-2020/>`__.

Nominace a kandidatury
----------------------

- Kandidovat do výboru může jakýkoliv člen Pyvce. Nominace, kandidatury a další detaily ohledně voleb se tradičně oznamují v kanálu :slack:`#pyvec-members`.
- Výbor se ideálně pokusí členy motivovat k tomu, aby kandidovali, a to komunikací s členy, ukazováním toho, jak výbor pracuje, jak vypadá běžná schůze výboru (např. zveřejněním video nahrávky), apod. Výbor může také neformálně oslovovat vhodné kandidáty a přesvědčovat je, že mají kandidovat.
- Kterýkoliv člen může někoho nominovat a tím jej motivovat ke kandidatuře, ale s kandidaturou musí nakonec dotyčný souhlasit, aby byla platná. Pro inspiraci, `kandidatury do EuroPython Society <https://www.europython-society.org/list-of-eps-board-candidates-for-20192020/>`__.
- Konec podávání kandidatur je v den začátku voleb, tedy v den členské schůze. Technicky by možná šlo brát nové kandidáty i v průběhu voleb, ale vždy jsme si vystačili s přímočarým systémem, kdy se kandidáti podávají předem a pak už se jenom volí.

Těsně před volbami
------------------

- Je důležité nezapomenout, že ne každý používá nebo pravidelně čte Slack. Mnoho členů Pyvce preferuje e-mail. Je proto dobré ještě před startem voleb poslat ještě jeden e-mail všem členům, kde se shrne, kdo (zatím) kandiduje a ideálně i s nějakým popisem, co by chtěl dělat.
- Ať už z lásky, nebo kvůli usnášeníschopnosti, není špatný nápad napsat co nejvíce členům upomínku, že jsou volby, i pomocí SMS nebo různých messengerů.

Začátek voleb
-------------

- V datum schůze proběhne samotná členská schůze, kde se schválí účetní závěrka a kde má předseda či předsedkyně tradičně nějakou `State of the Union <https://en.wikipedia.org/wiki/State_of_the_Union>`_ promluvu.
- Někdo z výboru (to je důležité) se ujme naklikání nového hlasování v `Helios Voting <https://vote.heliosvoting.org/>`_.
- Výbor členy obeznámí s technickým zázemím volby a připomene, jak to celé funguje.
- Následně se spustí hlasování a členové dostávají týden na to, aby asynchronně volili.

Mechanika voleb
---------------

- Každý člen Pyvce má 5 hlasů (ve výboru je 5 lidí).
- Po týdnu voleb se uzavře hlasování a starý výbor vyhodnotí hlasy.
- Bere se prvních pět, kteří dostanou nejvíc hlasů.
- Starý výbor vyhlásí výsledky v e-mailu všem členům Pyvce a ideálně i přes :slack:`#pyvec-members`.

Volby při remíze
----------------

- Pokud je shoda hlasů u více kandidátů na 5. a dalším místě, volí se stejným způsobem znova mezi nimi (rekurze).
- Každé takové nové kolo voleb trvá vždy další týden.
- Konec voleb může nastat až ve chvíli, kdy je navolen celý nový výbor.

Předání moci
------------

- Starý výbor zodpovídá za Pyvec až do předání moci.
- Starý a nový výbor si naplánují meeting, kde se seznámí a dojde k ceremoniálu předání moci, k předání přístupů, zodpovězení různých otázek, atd.
- Tento meeting je oficiální schůze výboru. Zápis ze schůze píše starý
  výbor do "svého" existujícího dokumentu. (Později se přesune, viz níže.)
- Nový výbor si mezi sebou musí zvolit předsedu a může zvolit :term:`pokladníka <Pokladník>`. Každý člen výboru má jeden hlas a funkci dostává ten, kdo má nejvíc hlasů.
- Nový výbor dostává první závažný úkol, při kterém jej ideálně stínuje starý výbor a pomáhá mu k jeho dokončení: Kontaktovat právničku spolku, `AK Šichová <https://aksichova.cz/>`__, aby připravila papíry, kodifikovala výsledek voleb a změnu zanesla do státního rejstříku (úkol není hotov, dokud na justice.cz nejsou u Pyvce vidět nová jména).
- Nový výbor oznámí své zvolení v :slack:`#announcements`.
- Starý výbor zajistí vyhotovení zápisů ze zasedání členské schůze a z předání moci:

  - Vyhotoví :ref:`zápisy do této dokumentace <zapisy>`,
  - aktualizuje `soubor boards.toml <https://github.com/pyvec/docs.pyvec.org/blob/master/src/pyvec_docs/boards.toml>`_,
  - aktualizuje role členů v `seznamu členů <https://docs.google.com/spreadsheets/d/1n8hzBnwZ5ANkUCvwEy8rWsXlqeAAwu-5JBodT5OJx_I/edit#gid=0>`__, čímž by se měl aktualizovat i web Pyvce.

- Starý výbor předá novému vše ze seznamu níže.
- Nový výbor naplánuje termín další schůze. Ideálně vytvoří opakovanou kalendářovou událost na všechny další schůze.

Co předat
---------

Tento seznam je potřeba průběžně aktualizovat a dokumentovat během toho, jak bude nový výbor narážet na místa, kam jim ještě chybí přístupy:

- `Trello výboru <https://trello.com/b/6GjKGJfq/board>`__. Nejdřív se musí lidi pozvat do Workspace, potom i do nástěnky Board. Potom je třeba předat přiřazené úkoly. Na nic jiného už Trello nepoužíváme, takže tady lze starý výbor vyházet z nástěnky a pak z Workspace.
- Přístup do datové schránky spolku. Ten by snad měl přijít automaticky po tom, co se nový výbor zapíše do rejstříku.
- Přenastavit přístupy a skupiny ve `správci hesel <https://hesla.pyvec.org>`_.
- Přístup k bankovnímu účtu Pyvce, PayPalu, Stripu, apod. Toto je zpravidla možné až když je nový výbor zapsán v rejstříku a je k tomu potřeba jít do banky.
- Telefonní čísla na 2FA do Google účtu. Mít tam aspoň dva lidi s přístupem.
- Telefonní číslo na 2FA do Benevity. Bohužel lze nastavit jen jedno a posílají to pouze přes SMS.
- Přístupy k `seznamu členů <https://docs.google.com/spreadsheets/d/1n8hzBnwZ5ANkUCvwEy8rWsXlqeAAwu-5JBodT5OJx_I/edit#gid=0>`__ tak, aby do něj mohl jen nový výbor. Nevyhazovat *service account*, díky kterému se členové přes API vypisují na web Pyvce, ale jinak všechny ostatní ano. Jsou tam osobní údaje členů, takže kvůli GDPR tam smí jen výbor.
- Přístup k celé složce *Spolek* na Google Drive. Z tama není nutné vyhazovat starý výbor, spíš jde o to, aby tam všichni z nového výboru mohli.

  - Speciálně vzpomenout složku ``Účetnictví/<rok>/ke zpracování``.

- Aktualizovat `tým na GitHubu <https://github.com/orgs/pyvec/teams/board>`_. Minimálně předseda by měl mít ownera na GitHubu k organizaci ``@pyvec``.
- Placení sídla Pyvce.
- Předání papírové dokumentace spolku (šanon). Už tam asi nic důležitého není a nové věci jsou už digitálně, ale co kdyby.
- Přenastavení e-mailovů info@pyvec.org a board@pyvec.org. To *info* je externí e-mail pro všechny, kdo píšou Pyvci. Ten *board* se dřív používal jako interní e-mail výboru, ale dnes už se většinou používá Slack. Komunikaci ven posíláme ze soukromých mailů, na které se pošta přeposílá, s ``info@pyvec.org`` v CC.
- Nový výbor by si měl na Slacku vytvořit svůj privátní kanál, např. :slack:`#pyvec-board-2022-2025`. Každý výbor má svůj, v názvu má roky funkčního období.
- Přenastavení skupiny ``@board`` na Slacku, aby označovala lidi z nového výboru. Minimálně předseda by měl mít ownera k celému Slacku.
- Kdo chce, na Slacku si ve svém profilu může nastavit políčko *Pyvec Title* na *Board* nebo *Chair*. Kdo ze starého výboru tam měl *Board*, tak by si tam měl dát *Member*. Ale je otázka, jestli tohle vůbec někdo čte.
- Vytvořit nový dokument pro :ref:`zápisy ze schůzí <zapisy>` a
  přesunout do něj zápis z předávací schůze.
  Ve starém dokumentu zápis nahradit odkazem.
