Volby do výboru
===============

Funkční období :term:`výboru <Výbor>` je dle :ref:`stanov <stanovy>` tři roky, členové spolku ze svých řad volí pět členů. To se děje na členské schůzi, kterou výbor k této příležitosti svolává.

Nově zvolený výbor si potom sám volí, kdo z těchto pěti bude předseda a případně kdo bude pokladník (když se nerozhodne volit pokladníka, je jím automaticky předseda).

.. note::
    Přečíst ještě `PEP 8102 <https://peps.python.org/pep-8102/>`__ a případně se inspirovat? Dořešit.

Kdy se volí
-----------

- Předchozí volba: **8.4.2019**
- Příští volba: **21.3.2022**

Příprava
--------

- Postupuje se podle stanov, svoláváme :ref:`členskou schůzi <clenska-schuze>`.
- Výbor na nějaké schůzi s předstihem určí přesné datum členské schůze.
- Někdo z výboru vezme e-mailové adresy členů ze `seznamu členů <https://docs.google.com/spreadsheets/d/1n8hzBnwZ5ANkUCvwEy8rWsXlqeAAwu-5JBodT5OJx_I/edit#gid=0>`__ a pošle jim pozvánku na členskou schůzi. Pozvánka musí obsahovat místo, čas a program jednání členské schůze. Kromě toho by měl výbor schůzi oznámit i v kanálu :slack:`#pyvec-members`. (Pro inspiraci, pozvánka na členskou schůzi `EuroPython Society <https://www.europython-society.org/europython-society-general-assembly-2020/>`__.)
- Výbor dá členům vědět, jak lze podávat nominace, jak kandidovat. Kandidovat do výboru může jakýkoliv člen Pyvce.
- Ideálně se pokusí členy motivovat k tomu, aby kandidovali, a to komunikací s členy, ukazováním toho, jak výbor pracuje, jak vypadá běžná schůze výboru (např. zveřejněním video nahrávky), apod. Výbor může také neformálně oslovovat vhodné kandidáty a přesvědčovat je, že mají kandidovat.
- Členové mohou někoho nominovat a tím jej motivovat ke kandidatuře, ale s kandidaturou musí nakonec dotyčný souhlasit, aby byla platná.
- Přihlášky se oznamují v kanálu :slack:`#pyvec-members`. (Pro inspiraci, `kandidatury do EuroPython Society <https://www.europython-society.org/list-of-eps-board-candidates-for-20192020/>`__.) Seznam kandidátů by bylo dobré zapisovat třeba sem do této stránky, ať je někde přehledný seznam. Pozor na GDPR, kontrolovat v `seznamu členů <https://docs.google.com/spreadsheets/d/1n8hzBnwZ5ANkUCvwEy8rWsXlqeAAwu-5JBodT5OJx_I/edit#gid=0>`__, zda daná osoba může být někde veřejně takto prezentovaná.
- Neomezujeme kandidáty na ty přihlášené předem. Kandidáti se mohou navrhnout nebo nominovat jiné kandidáty klidně až v průběhu hlasování. Je ale pro hlasující lepší, když se mohou s kandidáty seznámit předem.

.. note::
    Dořešit, zda se opravdu mohou kandidáti přidávat nebo ubírat v průběhu voleb. Závisí na zvoleném technickém řešení, zda umožňuje měnit hlas v průběhu týdne.

Začátek voleb
-------------

- V datum schůze se udělá vykopávací meeting, koordinace probíhá přes :slack:`#pyvec-members`.
- Výbor členy obeznámí s technickým zázemím volby.
- Členové následně dostávají týden na to, aby asynchronně volili.

.. note::
    Jaké máme technické zázemí volby? Petr Viktorin zmiňoval, že PSF používá `Helios Voting <https://vote.heliosvoting.org/>`__. Dořešit.

Mechanika voleb
---------------

- Každý člen Pyvce má 5 hlasů (ve výboru je 5 lidí).
- Po týdnu voleb se uzavře hlasování a starý výbor vyhodnotí hlasy.
- Bere se prvních pět, kteří dostanou nejvíc hlasů.
- Starý výbor vyhlásí výsledky přes :slack:`#pyvec-members`.

Volby při remíze
----------------

- Pokud je shoda hlasů u více kandidátů na 5. a dalším místě, volí se stejným způsobem znova mezi nimi (rekurze).
- Každé takové nové kolo voleb trvá vždy další týden.
- Konec voleb může nastat až ve chvíli, kdy je navolen celý nový výbor.

Předání moci
------------

- Starý výbor zodpovídá za Pyvec až do předání moci.
- Starý a nový výbor si naplánují meeting, kde se seznámí a dojde k ceremoniálu předání moci, k předání přístupů, zodpovězení různých otázek, atd.
- Nový výbor si mezi sebou musí zvolit předsedu a může zvolit :term:`pokladníka <Pokladník>`.
- Každý člen výboru má jeden hlas a funkci dostává ten, kdo má nejvíc hlasů.
- Nový výbor dostává první závažný úkol, při kterém jej ideálně stínuje starý výbor a pomáhá mu k jeho dokončení: Kontaktovat právničky spolku, `AK Šichová <https://aksichova.cz/>`__, aby připravily papíry, kodifikovaly výsledek voleb a změnu zanesly do státního rejstříku (úkol není hotov, dokud na justice.cz nejsou u Pyvce vidět nová jména).
- Nový výbor oznámí své zvolení v :slack:`#announcements`.
- Starý výbor zajistí vyhotovení zápisů ze zasedání členské schůze a z předání moci:
    - Vyhotoví :ref:`zápisy do této dokumentace <zapisy>`,
    - aktualizuje `soubor boards.toml <https://github.com/pyvec/docs.pyvec.org/blob/master/src/pyvec_docs/boards.toml>`_,
    - aktualizuje role členů v `seznamu členů <https://docs.google.com/spreadsheets/d/1n8hzBnwZ5ANkUCvwEy8rWsXlqeAAwu-5JBodT5OJx_I/edit#gid=0>`__, čímž by se měl aktualizovat i web Pyvce
- Starý výbor předá novému vše ze seznamu níže.

Co předat
---------

Tento seznam je potřeba průběžně aktualizovat a dokumentovat během toho, jak bude nový výbor narážet na místa, kam jim ještě chybí přístupy:

- Přístupy k seznamu členů tak, aby do něj mohl jen nový výbor,
- `Trello výboru <https://trello.com/b/6GjKGJfq/board>`__,
- placení sídla Pyvce,
- přístup k bankovnímu účtu Pyvce a PayPalu, zrušit bankovní kartu a případně vytvořit novou,
- předání papírové dokumentace spolku (šanon).
