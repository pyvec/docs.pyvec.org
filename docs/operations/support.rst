.. _podpora:

Podpora komunitních aktivit
===========================

Pyvec nikomu neříká, co má dělat. Pomáhá těm, kteří se o něco snaží — je to servisní organizace. Má pod palcem `síť kontaktů <https://pyvec.slack.com/>`__, :ref:`finanční zdroje <financni-podpora>`, know-how, atd., kterými podporuje dobrovolníky s nápady a odhodláním. Pyvec primárně podporuje projekty, které jsou `otevřené <https://cs.wikipedia.org/wiki/Otev%C5%99en%C3%BD_software>`__ a `inkluzivní <https://cs.wikipedia.org/wiki/Inkluze_(sociologie)>`__.

Dotazy pište na info@pyvec.org nebo do kanálu :slack:`#pyvec` na :ref:`Slacku <slack>`.

.. contents:: Oblasti podpory
   :depth: 1
   :local:
   :backlinks: none


.. _slack:

Síť kontaktů
------------

Pyvec provozuje diskusi `pyvec.slack.com <https://pyvec.slack.com/>`__ určenou primárně pro organizátory komunitních akcí, lektory programování v jazyce Python, a jiné aktivní dobrovolníky.

Pro přístup pište na info@pyvec.org, ideálně s popisem toho, co pro Python v ČR děláte nebo dělat chcete. Jakmile se dostanete dovnitř, představte se ostatním v kanálu :slack:`#introductions`.


Finanční podpora
----------------

Přes Pyvec tečou peníze české Python komunity, ať už jde o otočení sponzorských peněz nebo o přispívání na komunitní projekty pomocí :ref:`grantů <granty>`. Všechno najdete detailně sepsané na samostatné stránce :ref:`financni-podpora`.

Pište na info@pyvec.org nebo diskutujte v kanálu :slack:`#money` na :ref:`Slacku <slack>`.


Návody
------

Pod hlavičkou Pyvce postupně vznikají návody jak organizovat konkrétní akce nebo jak dělat určitou činnost, jež je v komunitě potřeba. Všechny jsou `otevřené <https://cs.wikipedia.org/wiki/Otev%C5%99en%C3%BD_software>`__ a najdete je :ref:`na těchto stránkách <main-toc>`.

Chcete-li přidat svůj návod, koukněte na :ref:`contributing`.


Domény
------

Máme účet na `domena.cz <https://www.domena.cz/>`__, kde pro českou Python komunitu spravujeme a platíme domény jako pyvec.org, pyvo.cz, nebo pyladies.cz. Celý přehled je na stránce :ref:`domeny`. Pokud zvažujete rozjetí komunitního projektu pod novou doménou, apelujeme na vás, abyste nás kontaktovali a nechali Pyvec doménu registrovat. Pozdější převody domén na Pyvec jsou komplikované a zdlouhavé.

Pište na info@pyvec.org nebo v kanálu :slack:`#domeny` na :ref:`Slacku <slack>`.


.. _google-workspace:

Google Workspace
----------------

Jako neziskovka máme k dispozici velmi výhodný tarif pro `Google Workspace <https://workspace.google.com/>`__, tedy sadu aplikací od Google na vlastní doméně. Z těch je užitečná především emailová schránka. Umíme nastavit, aby fungovaly adresy jako info@pyladies.cz nebo praha@pyladies.cz.

Pište co potřebujete na info@pyvec.org nebo v kanálu :slack:`#google-workspace` na :ref:`Slacku <slack>`.


Google Drive
------------

Máme sdílený Google Drive, kde se to hemží všemi možnými dokumenty potřebnými pro chystání a provoz komunitních akcí a projektů.

Pro přístup pište na info@pyvec.org nebo v kanálu :slack:`#google-workspace` na :ref:`Slacku <slack>`.


Poradenství ohledně GDPR
------------------------

`GDPR <https://cs.wikipedia.org/wiki/Obecn%C3%A9_na%C5%99%C3%ADzen%C3%AD_o_ochran%C4%9B_osobn%C3%ADch_%C3%BAdaj%C5%AF>`__ už jsme museli řešit pro několik webů a akcí, takže jsme schopni vám poskytnout základní poradenství. Kdyby bylo potřeba, zajistíme i právní servis.

Pište co potřebujete na info@pyvec.org nebo v kanálu :slack:`#gdpr` na :ref:`Slacku <slack>`.


Poradenství ohledně inkluzivity akcí
------------------------------------

Pyvec se snaží, aby jím podporované akce byly inkluzivní a přístupné pro co největší škálu lidí. Jestliže v tomto tématu tápete, rádi vám vysvětlíme základy problematiky a poskytneme rady na konkrétní kroky, které můžete udělat, aby vaše akce byla přístupnější.

Pište na info@pyvec.org nebo v kanálu :slack:`#coc` na :ref:`Slacku <slack>`.
